<head><title>Sternbergia ex situ</title>
<style type="text/css">
p {
font-family: Arial
}
img {
  display: block;
  max-width: 50%;
  height: auto;
}
.cim {
  max-width: 600px;
  margin: auto;
  text-align: justify;
}
.left {
  padding-right: 20px;
}
.right {
  padding-left: 20px;
}
</style>
</head>
<body bgcolor="#FFFFFF">
<div class="cim"><p align="center" style="font-size:30px"><b>Vetővirág (<i>Sternbergia colchiciflora</i>)<br><i>ex situ</i> kísérlet</b></p></div>
<div class="cim"><p style="font-size:16px" style="display:inline-block;">Az apró vetővirág (<i>Sternbergia colchiciflora</i>) szárazgyepekben előforduló, évelő, hagymagumós növény. Magyarországon védett, pénzben kifejezett természetvédelmi értéke 10 000 Ft. Elterjedési területének nagy részén veszélyeztetett faj, ennek ellenére életmenetének és reprodukcióbiológiájának részletei máig kevéssé ismertek. A Georgikon Campus területén 2020-ban a Balaton-felvidéki Nemzeti Park Igazgatósággal szoros együttműködésben indult el egy hosszabb távú <i>ex situ</i> (azaz nem a természetes élőhelyen, hanem beállított körülmények között zajló) vizsgálat a faj reprodukciójának, illetve életmenetének vizsgálatára. A kísérletet az illetékes hatóság engedélyével Tihanyból begyűjtött, 120 db vetővirág hagymagumóval indítottuk el, melyeket 3 ládában helyeztünk el. Az egyes ládák szeptember elejétől a virágzás végéig (október eleje) azonos ütemben, de eltérő mennyiségű vizet kaptak a különböző csapadékviszonyok virágzásra gyakorolt hatásának modellezése céljából. A virágzás végétől ugyanolyan ütemben, ugyanolyan mennyiségű vízzel öntöztük a három ládát.
</div>
<div class="cim">
<p style="font-size:16px" align="justify" style="display:inline-block;"> <img align="right" src="P1960683 copy.jpg" alt="virágzó vetővirág" class="right">A vetővirág egyik legnagyobb különlegessége, hogy reprodukciós ciklusa a naptári éveken átnyúló, azaz a legtöbb hazánkban előforduló növényfajjal ellentétben az ősszel, augusztus közepétől októberig a talajfelszínen megjelenő apró, sárga virágaiból (1. kép) a termés csak a következő tavasszal alakul ki, miután a levelei is megjelennek (hasonlóan az őszi kikericshez). Májusban a levelek elszáradnak, a termések kocsányai megnyúlnak, a toktermés felreped, az abból kihulló magokat pedig az azokon lévő, hangyák számára vonzó, fehérjében gazdag függelék (elaioszóma, hangyakalács) miatt legalább részben a hangyák széthurcolják az anyanövény környezetében.
</p>
</div>
<br>
<div class="cim">
<p style="font-size:16px" align="justify" style="display:inline-block;"> <img align="left" src="P1610996.JPG" alt="vetővirág termés" class="left">Ezzel az eleve nem átlagos életritmussal a vetővirág meglepő tulajdonságainak sorát még messze nem zárhatjuk le. Hosszabb ideje feltételezték, hogy a faj képes úgy is termést (2. kép) hozni tavasszal, hogy ősszel nem figyeltek meg virágokat. Ilyen esetekben a virág ugyanúgy kialakul, az azonban nem jut el a talajfelszínig, önmegporzás (autogámia) által viszont mégis képes lehet termést produkálni. Ezt a nyíló virágok nélküli önmegporzást idegen szóval kleisztogámiának nevezzük. Kísérletünk során igazoltuk ezt a feltevést, a 2021 és 2025 között képződött 117 termés legalább 76,5%-a kleisztogám (talajfelszín felett nem megjelenő) virágból képződött. Ebből kifolyólag a vetővirág állományok őszi virágzásának mértékéből (elszórva egy-két, vagy rengeteg virág) nehéz becslést adni a tavaszi terméshozamra vagy magprodukcióra, márpedig a reprodukció mértéke meghatározó a populációk fennmaradásának tekintetében.
</p>
</div>
</body>
